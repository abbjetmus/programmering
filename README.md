# Programmering-1
Välkommen till kursen Programmering 1 på ABB Industrigymnasium 2020. Under kursens gång kommer vi gå igenom tre olika språk/ramverk för att programmera på webben. Vi börjar med HTML/CSS/Javascript och går sedan in på javascriptramverken Svelte och Vue för att enklare och snabbare kunna göra stora och coola saker.

Dessa delas in i tre områden där varje område kommer bestå av en träningsdel med uppgifter där vi lär oss grunderna för just det ramverket och sedan ett litet kul projekt för att låta oss använda det vi lärt oss. I de två senare fallen kommer vi även samarbeta med andra kurser för att skapa en uppkopplad termometer samt smart belysning.

De tre delarna:
1. [Javascript](https://github.com/abbjoafli/Programmering-1/tree/master/1.Javascript)
2. [Svelte](https://github.com/abbjoafli/Programmering-1/tree/master/2.Svelte)
3. [Vue](https://github.com/abbjoafli/Programmering-1/tree/master/3.Vue)
![överblick](https://github.com/abbjoafli/Programmering-1/blob/master/img/plankurs1.PNG?raw=true)

[Alla större uppgifter i kursens gång kommer ha en livedemo här.](https://abbjoafli.github.io/Programmering-1/)

Vill man få en mer gedigen överblick så **rekomenderar jag starkt** att man parallellt med kursens gång läser [Python-kompendiumet](https://dva128.s3.eu-north-1.amazonaws.com/kompendium/Python_Kompendium.pdf) från Christian Åberg på Mälardalens högskola. Då kommer man äga kunskaper i två språk och ha djupförståelse samt goda förkunskaper för Python kursen på MDH under årskurs två.

## Att räkna med under kursen:
- Den kommer vara utmanande och därav utvecklande.
- Du kommer lyckas mycket bättre om du samarbetar/diskuterar med kamrater och lärare och frågar efter hjälp, det är då vi blir bättre.
- Våga göra fel och våga testa. Man lär sig inget nytt av att alltid göra samma sak.
- Tyck det är kul, är det inte kul så vinkla om uppgiften så den handlar om något som intresserar eller roar dig.
- Man får låna kod av kompisar eller internet, **så länge man förstår**. Vi ska inte återuppfinna några hjul, om vi inte vill såklart.
- Har man fastnat eller är klar, kolla på exempelkoden, man kan alltid lära sig något av titta på hur någonannan har löst samma problem som en själv.
- Kommentera och spara. Glömmer du det ena så förstår du inte koden efter ett år, eller en vecka. Glömmer du det andra så finns det ingen kod att försöka förstå!
- Du är inte ensam om att tycka det är svårt ibland, jag har nämnt det tidigare och nämner det igen, det här är en utmanande och rolig kurs och om inte alla tycker den är svår då och då så har vi misslyckats med den. Prata med läraren om det är svårt så gör ni det lätt tillsammans, men kom ihåg Rom byggdes inte på en dag så energi och tid kommer behöva läggas för att man ska bemästra något, oavsett om det är programmering eller franska.


Än en gång, varmt välkommna till resten av ditt liv!
![quoute](https://www.azquotes.com/picture-quotes/quote-it-is-not-because-things-are-difficult-that-we-do-not-dare-it-is-because-we-do-not-dare-seneca-the-younger-51-94-85.jpg)
![fun](https://i.pinimg.com/564x/90/5a/7a/905a7a44a3ebb80a8a069bb4fa52299d.jpg)
![fun](https://codinginfinite.com/wp-content/uploads/2019/05/maxresdefault-1.jpg)
![fun](https://codinginfinite.com/wp-content/uploads/2019/05/ctrl-s-ctrl-s-ctrl-s-ctrl-s-unsaved-code-get-saved-35069666.jpg)
